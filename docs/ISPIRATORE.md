#Biografia di Jack Dongarra

Jack Joseph Dongarra, nato a Chicago il 18 Luglio 1950, è un informatico e matematico americano.

Consegue la prima laurea in matematica nel 1972, prosegue poi gli studi con una laurea magistrale in Computer Science
e infine ottiene il dottorato in matematica applicata nel 1980.
Ha lavorato per molti anni all'Argonne National Laboratory, specializzandosi nello studio di algoritmi di calcolo numerico, algebra lineare
e computazione in parallelo. Questa sua ricerca si è focalizzata sullo sviluppo di software, librerie e specifiche tecniche
per il calcolo matematico, molte delle quali rappresentano oggi lo standard implementato nel settore.
Inoltre, linguaggi di programmazione come MATLAB, R e librerie come SciPy implementano al loro interno gli algoritmi su cui Dongarra ha lavorato.

"Per il suo grande apporto nel campo degli algoritmi e librerie matematiche che hanno permesso ai software computazionali ad 
alte prestazioni di mantenere il passo con lo sviluppo esponenziale dell'hardware per oltre quattro decenni" è stato insignito
nel 2021 del Turing Award, il prestigioso premio per i più importanti contributi - colloquialmente conosciuto come
il premio Nobel dell'informatica -  nel mondo dell'informatica.
Ha inoltre ricevuto nel corso della sua carriera altri riconoscimenti di valore, come il Computer Pioneer Award nel 2020
e la Fellowship della Royal Society nel 2019